---
title: "Ciechi al computer"
categories: Blog
---

# **Ciechi alla guida di un pc**

Non lo sapete ma un non vedente ha la possibilità di una vita normale e interessante se sfrutta, con forza di volontà e allenamento,gli strumenti esistenti attorno a noi.

Ha la possibilità di usare sul telefonino Google Assistant o una IA come Gemini o Chat gpt. Basta farsi settare l'assistente in modo vocale e gli si può richiedere:

- ricerche su internet
- leggere o scrivere messaggi su whatsapp, sms, email,facebook

Un poco più complesso è usare il computer, ma bastano quattro passi:

1. farsi installare, la prima volta, uno screen reader open source come NVDA
2. imparare come sono disposti i tasti di una tastiera italiana "qwerty", poggiando su essa entrambe le mani con gli indici sulle lettere f e j, che hanno sotto il tatto due piccolissimi rilievi. Analogamente il 5 del tastierino numerico.
3. allenarsi a scrivere parole su un file, ascoltando NVDA che dice le singole lettere scritte e permette tramite combinazioni di tasti di leggere tutto il testo, o tutta la parola o la singola lettera
4. imparare gli shortcut o combinazione di tasti Control+tasto o Alt+tasto, che permettono al non vedente di fare le stesse cose del mouse senza mai usarlo. Più si lavora al computer e maggiori sono le combinazioni di tasti che si ricercano su internet e si imparano

I quattro punti di sopra sono i pilastri della indipendenza al computer per poter fare qualsiasi cosa come anche svilupparesoftware con Visual Studio Code.

Consultando via internet il manuale NVDA si possono abilitare anche cose che si vuole essere detto. Ad esempio nello sviluppare softwareè importante sapere se la lettera è maiuscola oppure sapere le parentesi aperte e chiuse o gli underscore. Alcune cose sono abilitate per default, altre vanno settate.

Quando si impara la tastiera è importante separarla concettualmente in due settori d'uso: quello dove deve lavorare solo la mano sinistra e quello su cui lavora la mano destra.

In verità i programmatori professionali digitano senza guardare la tastiera, affidandosi alla separazione dei compiti tra le due mani.
E sono velocissimi a scrivere testi o software. Ovviamente qualche errore di battitura alla fine esiste sempre.

Iniziate ad allenarvi. Col computer vi si aprirà un mondo infinito di possibilità.

# Articoli correlati

[Il mondo dei ciechi](https://redyouman.github.io/blog/2025/07/23/mondo.html)

[calcoli a mente](https://redyouman.github.io/blog/2025/07/24/calcoli.html)

[ giochi gratuiti per non vedenti](https://redyouman.github.io/blog/2025/07/26/giochi-gratuiti.html)
